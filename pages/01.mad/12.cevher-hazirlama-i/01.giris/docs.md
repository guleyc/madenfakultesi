---
title: Giriş
media_order: Picture1.png
visible: true
---

## Cevher Hazırlama Nedir?
Madencilik faaliyetleri ile üretilen doğal kaynakların; metalurji, demir-çelik, cam, seramik, çimento, inşaat malzemeleri, kimya endüstrisi ve enerji üretimi gibi alanlarda kullanılabilmesi için; genel olarak başta zenginleştirme, zararlı maddelerden arındırma ve boyutlandırma gibi konular üzerinde faaliyet gösteren bir bilim dalıdır.
<p>Bir cevheri oluşturan, teknolojik ve ekonomik olarak yararlanılması olanaklı mineral(ler)inin; kullanım amacına ve kullanım alanına en uygun hammadde haline getirilmesi &ldquo;Cevher Hazırlama + Cevher Zenginleştirme İşlemleri&rdquo; olarak tanımlanır. Yalnız başına &ldquo;Cevher Hazırlama&rdquo;; cevheri oluşturan kıymetli ve kıymetsiz minerallerin birbirinden ayrılması (zenginleştirilmesi) veya düşük nitelikli cevherin niteliğinin arttırılması öncesi yapılan işlemler dizisi olarak tanımlanır.</p>
<p><strong>Hizmet verdiği alanlar;</strong></p>
<ul>
<li>Metalurjik Zenginleştirme (Krom, Bakır Kurşun, çinko, Alüminyum vb.)</li>
<li>Altın, Platin ve Değerli Metaller üretimine Yönelik Zenginleştirme</li>
<li>Demir-çelik</li>
<li>Cam, seramik</li>
<li>Çimento</li>
<li>Gübre, Yem,</li>
<li>Deterjan, Boya</li>
<li>İnşaat agrega malzemeleri</li>
<li>Dolgu, Boya ve Sert Plastik Endüstrisi</li>
<li>Termik Enerji Santralları Kırma ve öğütme Sistemleri</li>
<li>Temiz Katı Yakıt üretimi (Kömür Hazırlama Tesisleri)</li>
<li>Nükleer Hammadde üretimi ve Teknolojisi (Uranyum, Toryum)</li>
<li>Artık Değerlendirme</li>
<li>Toprak Islah çalışmaları</li>
</ul>
<p><strong>Etkin görev alanları;</strong></p>
<ul>
<li>Zenginleştirme</li>
<li>Hammaddeleri zararlı maddelerden arındırma</li>
<li>Boyutlandırma,</li>
<li>Susuzlandırma</li>
<li>Depolama</li>
</ul>
<h2 id="mcetoc_1c6pg6avj3">Cevher Hazırlamayı Gerektiren Nedenler</h2>
<h3 id="mcetoc_1c6pg7ctd5">Teknolojik Gereksinimler:</h3>
<p>Bilindiği gibi her endüstriyel uygulamanın belirli bir teknolojisi bulunmaktadır. Bu teknoloji ürettiği mamullerin kalitesi ve standardı ile doğrudan ilişkilidir. Bu bakımdan kendi teknolojisine uygun hammadde almak durumundadır. Kendi teknolojisine uygun hammadde almaması durumunda, kaliteli ve verimli bir üretim yapması mümkün olmayacaktır.</p>
<p><strong>Cam Sanayii:</strong><br />Kuvars kumunun boyutu -0.5+0.074 mm arasında olması gerekmektedir. Son ürün pencere camı ise, kuvars kumundaki Fe2O3 oranı %0.05 den az olmak durumundadır. Fazla olması durumunda pencere camı renkli çıkmaktadır. Ayrıca son ürün kristal üretimi veya optik üretim ise, Fe2O3 oranı % 0.02 nin altında olmak zorundadır.<br /><strong>Pik Demir üretimi:</strong><br />Yüksek fırına beslenecek olan demir cevherinin boyutu -100+10 mm arasında olmak zorundadır. <br />%P ve %Na2O+K2O dur ve %0.1&rsquo;in altında olmaları gerekmektedir.<br />Yüksek fırının verimli çalışabilmesi için beslenen boyut ince ise, peletleme işlemleriyle boyutunun büyütülmesi gerekli olmaktadır.<br /><strong>Sinter Manyezit üretimi:</strong><br />Sinter manyezit üretiminde kullanılacak olan manyezit cevherlerinde, boyutun -30+2 mm arasında olması ve CO2 içeriğinin % 0.5&rsquo;in altında olması gerekmektedir.<br /><strong>Gübre Sanayii:</strong><br />Fosfat cevherinin, gübre sanayiinde kullanılabilmesi için P2O5 içeriğinin min % 30, Al2O3+Fe2O3 içerğinin max %1.5 olması gerekmektedir.<br /><strong>Ferrokrom Sanayii:</strong><br />Kromit cevherinin boyutu 10mm nin üzerinde ve Cr2O3 içerğinin ise min % 36, Cr/Fe oranın da min 2 olması gerekmektedir.<br /><strong>Seramik Sanayii:</strong><br />Seramik sanayiinde kullanılacak olan Feldspatların Al2O3 oranı, min % 19, Na2O+K2O oranı min % 11-12, CaO oranı % 2.5 Fe2O3 oranı %0.1 olmalıdır.Boyut ise, -0.8+0.074 arasında dır.</p>
<h3 id="mcetoc_1c6pg7tvj6">Ekonomik Gereksinimler:</h3>
<p>1. Ocaktan üretildiği şekilde ekonomik olmayan cevherin ekonomik hale getirilmesi<br />2. Ocaktan üretildiği durumda ekonomik olan cevherin daha ekonomik hale getirilmesi.</p>
<p>Bu durumları örnekler ile açıklanacak olursa;</p>
<p>Birinci duruma örnek olarak; % 5 Pb içerikli kurşun cevheri verilebilir. Bu tenördeki bir cevheri izabe tesisine vererek metal kurşun elde etmek ekonomik olmamaktadır. Ancak Pb içeriğini % 60&rsquo;a çıkarılması durumunda ekonomik olmaktadır. Cevherin Pb içeriğinin yükseltilmesi ekonomik bir zorunluluktur ve bu işlem Cevher Hazırlama ve Zenginleştirme yöntemleri ile yapılabilmektedir.</p>
<p>İkinci duruma örnek olarak; % 50 civarında Fe içeren demir cevheri verilebilir, % 50 Fe içeriği aslında ekonomik açıdan normal bir değerdir. Ancak fırın verimini artırmak ve ton başına masrafları düşürmek anlamında, % 50 Fe demir içeriğinin % 52-53&rsquo;e çıkarılması ekonomik değerini logaritmik olarak artırmaktadır.</p>
<h2 id="mcetoc_1c6skcctc0">Cevher Hazırlamada Kullanılan Terimler</h2>
<p><strong>Mineral:</strong> Doğada bulunan ve belirli fiziksel, kimyasal yapıya sahip olan bileşiklere Mineral denilmektedir. Her mineralin belirli bir kristal yapısı bulunmaktadır.</p>
<p><strong>Kıymetli Mineral:</strong> Belirli bir mineral topluluğu içerisinde, ekonomik değer taşıyan mineral veya minerallere Kıymetli Mineral denilmektedir.<br />örneğin: Krom cevheri içerisinde Kromit minerali (FeO Cr2O3) gibi</p>
<p><strong>Kıymetsiz Mineral:</strong> Belirli bir mineral topluluğu içerisinde ekonomik değer taşımayan minerallere denilmektedir. Kıymetsiz minerallere Gang Mineralleri de denilmektedir. örneğin; krom cevheri içerisinde bulunan serpantin, olivin gibi, veya manyezit cevheri içerisinde bulunan kuvars gibi.</p>
<p><strong>Cevher:</strong> Yerkabuğunda bulunan ve olduğu gibi veya bazı işlemler uygulanarak kullanılır halr getirilen kayaçlara Cevher denilmektedir.<br />Cevherler genellikle birden fazla mineral içermektedirler Yani aslında cevherler bir mineraller topluluğudur.<br />örneğin; bir kurşun cevherinde Galen (PbS), sfalerit (ZnS), arjantit (Ag2S), pirit (FeS2), kuvars (SiO2), Kalsit (CaCO3) vs bulunabilir.</p>
<p><strong>Tüvenan Cevher:</strong> Ocaktan çıkarılmış ancak üzerinde herhangi bir işlem yapılmamış cevhere Tüvenan Cevher denmektedir.</p>
<p><strong>Konsantre:</strong> Bir zenginleştirme işlemi sonucu elde edilen kıymetli mineral veya element içeren ürüne Konsantre denilmektedir.</p>
<p><strong>Artık (Gang):</strong> Bir zenginleştirme işlemi sonucunda elde edilen ve kıymetsiz ürünlerden oluşan ürüne Artık veya Gang denilmektedir.</p>
<p><strong>Tenör:</strong> Bir tüvenan cevher, bir konsantre veya artıkta bulunan kıymetli mineral veya bileşik yüzdesine tenör denmektedir.<br />örneğin:<br />Krom Konsantresi Tenörü: % 48 Cr2O3<br />Krom artık tenörü: % 10 Cr2O3 veya<br />Florit Konsantresi Tenörü: % 85 CaF2<br />Bakır Konsantresi Tenörü: % 22 Cu gibi</p>
<p><strong>Serbest Tane:</strong> Tek bir mineral veya aynı mineralden oluşan bir grup halinde bulunan tanelere Serbest Tane denilmektedir.</p>
<p><strong>Bağlı Tane (Bileşik Tane):</strong> Birbirlerinden ayrılması gereken ancak bir arada bulunan tanelere Bağlı Taneler denilmektedir.</p>
<p><strong>Serbestleşme (Liberasyon):</strong> Bağlı tanelerin bölünerek serbest tane haline gelmesi durumuna Serbestleşme denilmektedir.</p>
<p><strong>Kırma:</strong> Tane boyutunu küçültmek için, en az 10 mm boyutlu tane elde edilinceye kadar yapılan boyut küçültme işlemine Kırma denilmektedir. Kırma, iri ve ince kırma olmak üzere ikiye ayrılmaktadır.</p>
<p><em><strong>İri kırma:</strong> </em>10 cm den iri parçaların kırılmasında<br /><em><strong>İnce kırma:</strong></em> 10 ile 0.5 cm arasındaki parçaların kırılmasında kullanılmaktadır.</p>
<p><strong>öğütme:</strong> 1 cm altında yapılan boyut küçültme işlemlerine, öğütme denilmektedir. öğütme iri, ince ve mikronize öğütme olmak üzere üçe ayrılmaktadır.</p>
<p><strong><em>İri öğütme:</em></strong> 25 mm ile 1mm arasında yapılan öğütme<br /><em><strong>İnce öğütme:</strong></em> 1 mm ile 25 mikron arasında yapılan öğütme<br /><strong><em>Mikronize öğütme:</em></strong> 25 mikrondan daha küçük boyutlara yapılan<br /> öğütmedir.</p>
<p><strong>Eleme:</strong> Tüvenan veya kırılmış ürünlerin Elek kullanılarak boyuta göre ayırma işlemidir.</p>
<p><strong>Klasifikasyon:</strong> Şekil faktörü boyut ve özgül ağırlık farklarından yararlanılarak durgun veya hareketli akışkan ortam içinde tanelerin ayrılması işlemine klasifikasyon denilmektedir.</p>
<p><strong>Zenginleştirme:</strong> Kıymetli veya kıymetsiz minerallerin, belli fiziksel ve kimyasal özelliklerinden yararlanılarak ve belli aygıtlar kullanılarak ayrılması işlemine denilmektedir.</p>
<p><strong>Konsantre Verimi (Randıman):</strong> Bir ayırma işlemi sonucunda elde edilen kıymetli üründeki (konsantre) kıymetli element veya bileşik miktarının, zenginleştirme işlemine giren üründeki kıymetli element veya bileşik miktarına oranıdır.</p>
<p>(Boyut Küçültme, Boyuta göre sınıflandırma) enerji yoğun proses kademeleri olup, optimum hazırlama işlemleri için optimum enerji tüketiminin sağlanması gereklidir.</p>
<p>Bu amaca yönelik Optimum mühendislik çalışması için;</p>
<p>Cevher karakteristiklerinin (mineralojik, fiziksel) belirlenmesi,<br />En uygun makina teçhizatın seçilmesi,<br />En uygun proses kademelerinin tasarımlandırılması gerekmektedir.</p>
<p>Cevher hazırlama uygulanması ile bir takım ek giderler ve malzeme kayıpları oluşmaktadır. Buna karşılık bazı kazançlar ve tüketimde kolaylılıklar söz konusu olmaktadır.</p>
<p>örneğin; <br />Bir yanda <br />1- Hazırlama ve Zenginleştirme Giderleri<br />2- Hazırlama ve Zenginleştirme Kayıpları</p>
<p>öte yanda<br />1- Nakliyeden Tasarruf<br />2- Bir sonraki işlemlerin kolaylaştırılması (örneğin izabe kayıplarını azalması, izabenin kolaylaşması, izabeye giren miktarda azalma, daha küçük bir izabe tesisi)<br />3- Tüketim giderlerinin azaltılması ile elde edilen tasarruf.</p>
<p>Tüm bunları cevher üzerinde verilecek örnekler ile açıklamak gerekirse;</p>
<p><strong>örnek 1:</strong> Tonda 11 gram altın içeren bir altın cevherine ait bilgiler aşağıda verilmektedir.<br />1 ton cevherin ocak başı maliyeti : 55 $<br />1 ton cevherin hazırlama tesisine nakli : 2.5$<br />1 ton cevherin cevher hazırlama gideri : 21 $<br />1 ton cevherden zenginleştirme sonucu alınan altın : 9.9 gram<br />1 gram altının cari piyasa değeri : 12.5 $</p>
<p>Bu verilerin ışığı altında 1 ton cevher için:<br /><span style="text-decoration: underline;">Gelirler</span><br />üretim 55 $ 9.9 x 12.5 = 123.75 $<br /><span style="text-decoration: underline;">Giderler</span><br />Tesise Nakil 2.5$<br />Hazırlama 21$<br />Toplam 78.5 $</p>
<p>1 ton cevherden elde edilen kar: 123.75-78.5 = 45.25 $<br />78.5/9.9 = 7.3 $ Başabaş noktası</p>
<p>Gider ve Cevher özellikleri aynı kalmak koşuluyla, altın fiatlarındaki değişim şu şekilde olur.</p>
<p><img src="giris/Picture1.png" width="600" height="196" /></p>
<p><strong>örnek 2:</strong> % 3 Sb içeren bir antimuan cevherinde Sb oranı cevher hazırlama işlemleriyle % 65&rsquo;e çıkarılmaktadır. Aşağıda verilen bilgiler ışığında</p>
<p>a) Cevher Hazırlama uygulanmadan<br />b) Cevher hazırlama uygulandıktan sonraki ekonomikliğini karşılaştırınız?.<br /><span style="text-decoration: underline;">Verilenler:</span><br />1 ton cevherden izabe yolu ile 25 kg metal antimuan elde edilmektedir.<br />1 ton % 3&rsquo;lük antimuan cevherinden cevher hazırlama işlemleri sonucunda 40 kg % 65 &lsquo;lik konsantre elde edilmektedir.<br />40 kg&rsquo;lık % 65&rsquo;lik konsantreden izabe yolu ile 20 kg metal antimuan elde edilmektedir.<br />1 ton cevherin ocak başı üretim maliyeti 28.5 $ dır.</p>
<p>Buna göre;</p>
<p><span style="text-decoration: underline;">Masraflar:</span><br />A- Nakliye Giderleri<br /> a) Ocak-izabe 1 ton cevher nakliyatı : 4.3 $/ton<br /> b) Ocak-Cevher Haz. Tesis 1 ton cevher nakliyatı : 1.7 $/ton<br /> c) Cevher Haz. Tesis-İzabe 1 ton konsantre nakli : 2.9 /ton$<br />B- İzabe Giderleri<br /> a) % 3&rsquo;lük cevherden 1 kg Sb metali eldesi için yapılan masraf :1.7 $/kg<br /> b) % 65&rsquo;lik konsantreden 1 kg Sb metali eldesi için yapılan masraf : 0.4 $/kg<br />C- Cevher Hazırlama ve Zenginleştirme Giderleri<br /> % 3&rsquo;lük cevherden 1 kg % 65&rsquo;lik konsantre elde etmek için yapılan masraf: 0.15$/kg<br /><span style="text-decoration: underline;">Satış</span>:<br /> 1 kg Sb metali satış fiatı : 2.9 $/kg</p>
<p><strong>çözüm 2:</strong></p>
<p><span style="text-decoration: underline;"><em>A- Doğrudan İzabeye verilmesi Halinde(1ton cevher esas alınarak)</em></span></p>
<p><span style="text-decoration: underline;">Giderler</span><br />Ocak üretim Gideri: 28.5x1.0= 28.5 $<br />Ocak-İzabe Nakli: 4.3x1.0 = 4.3 $<br />İzabe Gideri: 25x1.7= 42.5 $<br />Toplam: 75.3 $<br /><span style="text-decoration: underline;">Gelir:</span> 25 x 2.9 = 72.5 $<br /><span style="text-decoration: underline;">Kar:</span> 72.5-75.3= -2.8 $ <em>Zarar</em></p>
<p><br /><em><span style="text-decoration: underline;">B- Cevher Zenginleştirme İşlemi Sonucunda İzabeye verilmesi Durumunda (1 ton cevher için)</span></em></p>
<p><span style="text-decoration: underline;">Giderler</span> <br />Ocak üretim Gideri : 28.5x1.0 = 28.5 $ <br />Ocak-Cev Haz. Nakil : 1.7x1.0 = 1.7 $<br />Cev.Haz-İzabe Nakil : 2.9x0.04 = 0.11 $<br />Cevher Haz Masrafı : 0.15x40 = 6.0 $<br />İzabe Masrafı : 20x0.4 = 8.0 $<br />Toplam: 44.31 $<br /><span style="text-decoration: underline;">Gelir:</span> 20 x 2.9 = 58 $<br /><span style="text-decoration: underline;">Kar:</span> 58 - 44.31 = 13.69 $ Kar</p>