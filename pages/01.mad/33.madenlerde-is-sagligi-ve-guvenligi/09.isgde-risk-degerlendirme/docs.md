---
title: 'İSG''de Risk Değerlendirme'
twitterenable: false
twittercardoptions: summary
articleenabled: false
orgaenabled: false
orga:
    ratingValue: 2.5
orgaratingenabled: false
facebookenable: false
---

## 1. Tanım
Avrupa Birliği'ne uyum sürecinde yenilenen “İş Sağlığı ve Güvenliği Yönetmeliği” 9 Aralık 2003 tahinde 25311 sayılı Resmi Gazetede yayımlanarak yürürlüğe girmiştir. Bu yönetmelikte yapılan en önemli değişiklik, yeni bir yaklaşım olan Risk Değerlendirme’nin işyerlerinde işveren tarafından yapılmasını yasal bir zorunluluk haline getirmesidir.
Risk değerlendirme, meydana gelebilecek herhangi bir tehlikeli veya zararlı olayın, aktivitenin veya durumun çalışanlara, işyerine veya çevreye verebileceği zararları sistematik bir şekilde değerlendiren ve alınacak önlemleri belirleyen yöntemdir.
## 2. Önemi
İşyerinde risk değerlendirmesi yapmak mevzuat yönünden zorunlu olduğu gibi, işletmenin ve ülkenin geleceği açısından da önem taşımaktadır. İşyerlerinde meydana gelen iş kazaları ve meslek hastalıkları sonucunda büyük maddi kayıplar meydana gelmektedir. Halbuki, gerek iş kazaları gerekse meslek hastalıkları, nedenleri önceden belirlenerek alınacak tedbirlerle önlenebilecek vakalardır.
Önceden belirleme de uygulanan işlemlerin toplamı Risk Değerlendirmesi veya Risk Yönetimi olarak tanımlanmaktadır. 
## 3. Neden?
### a. Yasal Mevzuat Yönünden
Ülkemizde İş Sağlığı ve Güvenliği konusundaki temel yasa olan 4857 sayılı İş Kanunu, AB’ nin 89/391 sayılı çerçeve direktifi ve ülkemizce kabul edilmiş olan 155 ve 161 sayılı ILO (Uluslararası Çalışma Ûrğûtü) sözleşmeleri de dikkate alınarak hazırlanmıştır.
4857 sayılı İş Kanununun 77. maddesinde "İşverenler işyerlerinde iş sağlığı ve güvenliğinin sağlanması için gerekli her türlü önlemi almak, araç ve gereçleri noksansız bulundurmak, işçiler de iş sağlığı ve güvenliği konusunda alınan her türlü önleme uymakla yükümlüdürler. İşverenler işyerinde alınan iş sağlığı ve güvenliği önlemlerine uyulup uyulmadığını denetlemek, işçileri karşı karşıya bulundukları mesleki, riskler, alınması gerekli tedbirler, yasal hak ve sorumlulukları konusunda bilgilendirmek ve gerekli iş sağlığı ve güvenliği eğitimini vermek zorundadırlar." hükümleri yer almaktadır. Bu yasanın 78. maddesine dayanılarak çıkarılmış olan yönetmeliklerde işveren, işyerinde risk değerlendirmesi yapılmasından sorumlu tutulmuştur. 
### b. Sağlayacağı Psiko-Sosyal ve Ekonomik Yararlar Yönünden
Risk değerlendirmesi sadece yapılması zorunlu bir gereklilik olarak görülmemeli, işletmenin geleceği yönünden önerim üzerinde de durulmalıdır. Risk değerlendirmesi yapmak geleceğe yönelik projeksiyonların hazırlanmasına da ışık tutacaktır. Çünkü, risk değerlendirmesi iş verene, işletmenin durumu hakkında yeterli bilgi sağlayacak, üretimde sürprizle karşılaşma durumunu ortadan kaldıracak ve geleceğe güvenle bakmasına katkıda bulunacaktır. 

## 4. İşletmeye ve Ülkeye Yararları
### 4.1. İşletmeye Sağlayacağı Yararlar
İş kazası ve meslek hastalıklarının önlenmesine yönelik yapılacak bu çalışmaların sonucunda alınacak önlemlerle;
* İşletmenin sağlık giderleri azalır,
* Tazminat giderleri azalır,
* Güvenli çalışma ortamında verimlilik artar,
* Üretimde kalite yükselir,
* İşletme güven ve prestij kazanır,
* Pazar payı yükselir,
* Ekonomik yönden güçlü hale gelir. 

### 4.2. Ülkeye Sağlayacağı Yararlar
* Çalışanlardan hastalanan ve iş göremez durumuna düşenlerin sayısı azalır,
* Gayri Safi Milli Hasılanın yaklaşık %3-4'ü kadar kayıp azalır, elde edilen bu gelir ülke kalkınmasında kullanılır (burada söz konusu olan % 3-4'lük pay iş kazaları ve meslek hastalıkları nedeniyle harcanan giderlerden oluşmaktadır. Kaza ve hastalıkların önüne geçilmesiyle bu maliyetlerin yatırım ve benzeri faaliyetlere aktarılacağı düşünülmektedir.)
* Sağlık ve rehabilitasyon harcamaları azalır,
* Bir bütün olarak toplum sağlık göstergeleri iyileşir,
* Çalışma barışına katkı sağlanır,
* Refah toplumuna dönüşüm hızlanır,
* Ülkemiz uluslararası alanda prestij kazanır. 

Yapılan risk değerlendirmesi sonucunda elde edilen veriler ışığında işletmede uygulanacak iyi bir risk yönetimi işletmenin sahip olduğu kaynakların, işletmede bulunan risklerden doğabilecek, iş kazası ve meslek hastalığı gibi olumsuz etkilerin önlenmesinde, güvenlik kültürünün yerleştirilmesinde, üretim süreçleri ve yapılanmada verimli olarak kullanılmasına dolayısıyla işletmenin atılım yapmasına büyük katkı sağlayacaktır. 

## 5. Risk Yönetiminin Ana Unsurları
Risk Yönetiminin ana unsurları; 
* İşyerlerinde ortaya çıkabilecek risklerin belirlenmesi,
* Bu risklerin işletme üzerindeki etkilerinin belirlenmesi,
* Bu risklerin bertaraf edilmesi için gereken eylemlerin belirlenmesi,
* Bunların doğuracağı etkilerin tahmin edilmesi,
* Bu işlemler sonucunda elde edilen bilgi ve verilerin, işletmelerin genel yönetiminde ve de ileriye yönelik planlamalarında kullanılmasıdır.

## 6. Terminoloji
**Tehlike:** Çalışma çevresinin fiziki	kusurları ve insanların	hatalı davranışları gibi çalışma ortam ve koşullarında var olan, ya da dışarıdan gelebilecek kapsamı belirlenmemiş durumların kişilere,	işyerine ve çevreye zarar ya da hasar verme potansiyelidir.

**Zarar:** Çalışan	insanın	kazanma	gücünün hasar görmesi (fiziksel yaralanma veya	hastalık) veya ortadan kalkması (ölüm), işletme için ise ekipman hasarı ve bunlardan kaynaklanan her türlü maddi kayıp olarak tanımlanabilir.

**Risk:** Belirli bir tehlikeli olayın meydana gelme olasılığı ile bu olayın sonuçlarının çıkardığı zarar veya hasarın şiddetinin bileşkesi olarak tanımlanmaktadır

**Risk Değerlendirmesi:** İşyerinde var olan ya da dışarıdan gelebilecek tehlikelerin,	çalışanlara, işyerine ve çevresine verebileceği zararların ve bunlara karşı alınacak önlemlerin belirlenmesi amacıyla yapılması gerekli çalışmalardır.

**Risk Yönetimi:** İnsan hayatı, işyeri ve çevre güvenliği ile ilgili risklerin değerlendirilmesi ve kontrol edilmesine yönelik olarak yapılacak çalışmaların sistematik olarak uygulanmasıdır. 

## 7. Risklerin Belirlenmesi ve Değerlendirilmesi
İşyerlerinde mevcut olan ya da dışarıdan gelebilecek tehlikelerin ve bu tehlikelerin çalışanlar, işyeri ya da işin yürütümünde kullanılan makine, araç gereç ve ekipmanlarda oluşturabileceği zararların belirlenmesi için uygulanan süreçtir.
Bu süreçte;
* İşyerindeki tüm tehlikeler belirlenmeli,
* Risklerin (etkilerinin) ölçülmeli,
* Risklerin kontrolü için alınacak önlemler seçilmelidir. 

## 8. Olası Tehlike Kaynakları
* İşyeri yönetimi,
* İşyeri seçimi,
* Projelendirme, 
* İşletme içindeki tehlikeler, 
* Nihai ürün,
* Çalışanlar.

### 8.1. İşletme Yönetiminden Kaynaklanabilecek Tehlikeler
* Yönetimin iş Sağlığı ve Güvenliği politikasının olmaması veya eksikliği,
* İş Sağlığı ve iş Güvenliği ile ilgili bir hedefin olmaması veya hedefin tam belirlenmemesi,
* Hedef belirlenmiş olsa bile, başarı oranının tespit edilmemesi,
* Hedefe ulaşılmasını engelleyen unsurların tespit edilmemesi, 
* İşletmede sağlık ve güvenlik organizasyonunun bulunmaması (iş sağ. ve güv. kur. olmaması),
* Varsa çalışma yöntemleri ve etkinliğinin değerlendirilmemesi, s Başarısızlıkların nedenlerinin araştırılmaması,
* Yapılacak sağlık ve güvenlik yatırımlarına; 
- Finansman sağlamama, (bütçe ayırmama, ya da yeterince ayırmama) 
- Önemsememe ya da öncelikli görmeme, 
* İşyerinde yapılan çalışmanın gerektiği şekilde düzenlenmemiş olması,
- Çalışma saatleri, (sürenin uzunluğu)
- Rotasyon yapılmaması,
- Çalışma saatleri, (vardiyalı çalışma, kısmi süreli çalışma vb.)
- Çalışanın statüsü, (kısmi süreli çalışan, kaçak çalışan, sendikalı çalışan / çalışmayan)

### 8.2. İşyerinin Bulunduğu Bölgeden Kaynaklanabilecek Tehlikeler
* Heyelan veya göçük,
* Sel baskını,
* Çığ düşmesi,
* Deprem,
* Yangın (çevreden gelecek),
* Meteorolojik şartlar (fırtına, kasırga,),
* Yıldırım düşmesi,
* Sabotaj. 

### 8.3. İşletme İçindeki Tehlikeler
#### a. Mekanik Tehlike Kaynakları 
* Pürüzlü, engebeli veya kaygan işyeri zemini,
* Hareketli araç ve makineler,
* Hareketli makine parçaları,
* Keskin, yüzeyi çıkıntılı malzeme ve parçalar,
* Sıcak veya soğuk yüzeyli malzeme ve parçalar,
* Yüksekte çalışma ve tırmanma noktaları,
* El aletleri,
* Yüksek basınç (basınçlı kap veya hatlar),
* Kaldırma ve taşıma araçları (vinçler, forkliftler),
* Sabit ve seyyar merdivenler,
* Malzeme düşmesi ve yuvarlanması,
* Hatalı istifleme 

#### b. Fiziksel Tehlike Kaynakları
* Termal konfor sorunları, (ısı, nem, sıcaklık, havalandırma)
* Radyant ısı,
* Gürültü,
* Vibrasyon (titreşim) (el, kol vibrasyonu, vücut vibrasyonu),
* Uygun olmayan veya yetersiz aydınlatma,
* Işınlar (iyonize, noniyonize (uv.ır.), mikro dalga ve lazer ışınları),
* Alçak veya yüksek basınç,
* Elektromanyetik alan. 

#### c. Kimyasal Tehlike Kaynakları
* Sıvılar, (asitler, bazlar,Solventler),
* Gazlar, (yanıcı, yakıcı, boğucu, narkotik),
* Katilar,
* Tozlar (organik, inorganik),
* Metaller (Sis,duman ve buharlar), 

#### d. Biyolojik Tehlike Kaynakları
* Virüsler,
* Bakteriler,
* Parazitler,
* Vektörler(taşıyıcılar),
* Mantarlar.

#### e. Elektrik Tehlikeleri 
* Elektrik tesisatı, (Yangın)
* Elektrikli araç ve aletler, (Elektrik çarpması)
* Statik elektrik. (Parlama, patlama, çarpılma)

#### f. Yangın Tehlikeleri
* Tutuşma,
* Yanma,
* Parlama,
* Patlama. 

### 8.4. Çalışanlardan Kaynaklanabilecek Tehlikeler
* Kişisel alışkanlıklar,
* Psiko-sosyal faktörler,
* Eğitim eksikliği,
* Koordinasyon eksikliği,
* İletişim eksikliği,
* Zihinsel yetersizlik,
* Fiziksel yetersizlik,
* Davranış bozuklukları,
* Zararlı alışkanlıklar,
* Yaş, cinsiyet. 

## 9. Risk Tahmini / Değerlendirme
Tehlikelerin tanımlanmasından sonra, tehlikelerin doğasının, mekanizmasının ve sonuçlarının anlaşılması için risklerin tahmin edilmesi gerekmektedir.
Bu sayede çeşitli tehlikelerle karşı karşıya kalabilecek çalışanların korunması sağlanabilir.
Tehlike önceden tanımlandığında, risk, tehlikenin olma ihtimali ve etkilerinin şiddetidir.
Böylece olayların ortaya çıkma olasılığı ve ortaya çıktığında maruz kalınabilecek sonuçlar belirlenmiş olur. 

Kabul Edilebilir Risk Düzeyi (KERD): Kuruluşun yasal zorunluluklara ve kendi İSG politikasına göre tahammül edebileceği düzeye indirilmiş risktir, **a. Kabul Edilebilir Risk:** Alınan önlemleri sürdür, 

**b. Düşük Risk:** En az önlem alarak ve zaman harcayarak kabul edilebilir risk düzeyine (KERD) indir, 

**c. Orta Risk:** Daha fazla önlem ve zaman harcayarak (KERD) indir, 

**d. Yüksek Risk:** İşletmenin tüm kaynaklarını seferber ederek (KERD) indir, 

**e. Kabul Edilemez Risk:** O bölümde işi durdurma dahil tüm önlemleri alarak (KERD) indir. 

## 10. Kontrol Önlemlerinin Belirlenmesi
Bu aşamada riskin ortaya çıkma olasılığının önlenmesi, azaltılması veya hasarın potansiyel şiddet derecesinin azaltılması ya da tehlikenin transfer edilmesinin maliyet analizi yapılır.
Risklerdeki azalma, ya sonucu üzerinde, ya da gerçekleşme olasılığı üzerinde olur.
Kontrol ölçümleri, "Mühendislik Kontrolü" veya "Yönetimle İlgili Kontroller" vasıtasıyla yapılabilir.
"Mühendislik Kontrolleri" korunma yolları, bariyerler ve diğer tesisatlar gibi donanımlarla gerçekleştirilir.
"Yönetimle ilgili Kontroller" ise güvenli çalışma prosedürleri, güvenlik sistemleri gibi yönergelerin yayımlanması ile sağlanır. 

Risklerin ortadan kaldırılması, tesis içerisinde yüksek risk taşıyan materyalin, makinenin veya prosesin elemine edilmesidir
* Eğer tehlike yok edilemiyorsa, yüksek risk taşıyan materyal, makina veya proses daha az risk taşıyan ile değiştirilmelidir.
* Tehlike elimine edilemiyor ya da ikame edilemiyorsa tehlike kaynağı materyal, makina, ekipman veya proses izole edilmelidir.
* Tehlike kaynağını izole etmek mümkün değil ise, kontrolünün sağlanması için tehlikeli durumdan etkilenen insan sayısının azaltılması, etkilenme
süresinin kısaltılması sağlanmalıdır. 
* Mühendislik kontrolü, elimine, ikame ve izole edilemeyen ve kontrolü sağlanamayan tehlikeyi gidermek için makinenin, tesisatın veya prosesin tasarımı üzerinde yapılan çalışmaları kapsamaktadır.
* Yönetimle İlgili Kontrollerde ise güvenli iş akışı ve düzeni, güvenlik sistemleri, çalışma prosedürleri gibi yönergelerin yayımlanması yoluna başvurulur. 

## 11. Kontrol Önlemlerini Yerine Getirme
* Belirlenen kontrol önlemleri uygulamaya konur. Ancak, gerekli görülen her risk azaltma ve kontrol önlemi ile ilgili değişiklikler uygulamaya konulmadan önce denenmelidir.
* Kontrol önlemleri, öncelikle tehlikelerin bertaraf edilmesi ve riskin ortadan kaldırılması prensibini yansıtmalıdır.
* Risk ortadan kaldırılamıyorsa azaltılma yoluna gidilir.
* Riskin azaltılması için kişisel koruyucu donamm kullanılması ise son çare olarak düşünülmelidir.
* Amaç, sırası ile riskin ortaya çıkma ihtimalinin önlenmesi, azaltılması veya hasarın potansiyel şiddet derecesinin düşürülmesi olmalıdır. 

## 12. İzleme ve Gözden Geçirme
Risk yönetim sistemi yukarıda belirtilen aşamalar çerçevesinde gerçekleştirilir.
Ancak bazı tehlikeler gözden kaçırılabilir, yeniden tanımlamaya ihtiyaç duyulabilir veya zaman içinde yeni tehlikeler ortaya çıkabilir. Bu durumda tüm işlemlerin tekrarlanması gerekebilir.
Riskin belirlenmesi, risk değerlendirme ve kontrol önlemlerinin ardından; riski ortadan kaldırmaya/azaltmaya yönelik uygulamalar mutlaka devamlı olarak izlenmeli ve gözden geçirilmelidir.

## 13. İletişim ve Danışma
Sonuçlar, düzeltici / önleyici faaliyetlerin tanımlanması, konu ile ilgili gelişmeler, değişiklik yapılan veya yeni İş Sağlığı ve Güvenliği amaçlarının oluşturulması için girdi sağlanması amacıyla yönetime bilgi verilmeli, ayrıca bilgi toplama aşamasında alt işverenler de dahil olmak üzere tüm gruplarla iletişim ve danışma kurulmalıdır. 

## 14. Risk Değerlendirme Metodolojileri
Tehlikenin gerçekleşmesine neden olacak istenilmeyen olayların belirlenmesi, bu istenilmeyen olayların oluşum mekanizmalarının analizi ve genel olarak zararlı etkilerin boyutlarım, büyüklüğünü ve göreli olasılığını değerlendirme olarak tanımlanan risk değerlendirme çalışmalarında kullanılan bazı yöntemler aşağıda verilmiştir, 
* Başlangıç Tehlike Analizi - (Preliminary Hazard Analysis - PHA)
* İş Güvenlik Analizi - JSA (Job Safety Analysis)
* Çeklist Kullanılarak Birincil Risk Analizi -(Preliminary Risk Analysis (PRA) Using Checklists)
* Risk Değerlendirme Karar Matrisi (Risk Assessment Decision Matrix)
* Tehlike ve İşletilebilme Çalışması Metodolojisi (Hazard and Operability Studies- HAZOP)
* Hata Ağacı Analizi Metodolojisi - HAA (Fault Tree Analysis-FTA)
* Olay Ağacı Analizi (Event Tree Analysis - ETA)
* Neden - Sonuç Analizi (Cause-Consequence Analysis) 

## 15. Risk Değerlendirme Karar Matrisi

Oluşturan matrise göre kabul edilebilirlik, yasal şartlar, yörenin özellikleri ve işyeri şartları dikkate alınarak aşağıdaki şekilde tanımlanmıştır.

**R=OxŞ**

R: Risk, O: Olasılık, Ş: Şiddet

**Olasılık**
1. Çok Küçük: Yılda Bir
2. Küçük: Üç Ayda Bir
3. Orta: Ayda Bir
4. Yüksek: Haftada Bir
5. Çok Yüksek: Her Gün

**Şiddet**
1. Çok Hafif: İş saati kaybı yok, ilkyardım gereken
2. Hafif: İş günü kaybı yok, ilkyardım gereken
3. Orta: Hafif yaralanma, tedavi gerekir
4. Ciddi: Ölüm, uzuv kaybı, meslek hastalığı
5. Çok Ciddi: Birden çok ölüm, sürekli iş görememezlik

**KABUL EDİLEMEZ RİSK:** (20, 25, 15, 16) Bu risklerle ilgili hemen çalışma yapılmalı.

**DİKKATE DEĞER RİSK:** (8, 9, 10, 12) Bu risklere mümkün olduğu kadar çabuk müdahale edilmeli.

**KABUL EDİLEBİLİR RİSK:** (1, 2, 3, 4, 5, 6) Acil tedbir gerektirmeyebilir.