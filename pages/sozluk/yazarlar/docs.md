---
title: Yazarlar
visible: false
twitterenable: false
twittercardoptions: summary
articleenabled: false
orgaenabled: false
orga:
    ratingValue: 2.5
orgaratingenabled: false
facebookenable: false
---

## MUAMMER ÖCAL
1939 yılında Reyhanlı'da doğdu. 1957 yılında yapılan devlet sınavı ile Etibank hesabına yüksek öğrenim yapmak üzere B. Almanya'ya gönderildi. Almanya Rheinisch-Westfölische Technnische Hochschule Aachen'dan 1965 yılında Maden Yüksek Mühendisi olarak mezun oldu.

29.8.1966 tarihinden itibaren Etibank'ın çeşitli kademelerinde görev alan ÖCAL, Karadeniz Bakır İşletmeleri'nin Genel Müdürlüğü, Etibank Fen ve Tetkik Kurulu Üyeliği görevlerini yaptı. 11.5.1982-28.3.1986 tarihleri arasında Etibank Genel Müdürü ve Yönetim Kurulu Başkanı olarak görev yapan C, daha sonra Başbakanlık Devlety Planlama Teşkilatı Koordinasyon Başkanlığı görevinde ve Türkiye Süt Endüstrisi Kurumu Yönetim Kurulu Üyeliğinde bulunmuştur.

Muammer Öcal; 2. Madencilik Şurası'nda (1993); !!Madenciliğin ülke ekonomisindeki yeri ve önemi'' hususunu irdeleyen komisyon Başkanlığını, Madencilik Kongreleri Organizasyonu Türkiye Milli Komitesi Yönetim Yönetim Kurulu Başkanlığı ve Yönetim Kurulu Üyeliğinde de bulunmuştur. Halen, Fahri olarak Yurt Madenciliği Geliştirme Vakfı Danışma Kurulu, Hasvak Danışma Kurulu üyesidir.

Evli ve üç çocuk babası olan Muammer ÖCAL'ın ''Açık İşletmeciliğin El Kitabı'' adlı eseri Etibank tarafından bastırılmış olup, ayrıca teknik ve ekonomik konularda muhtelif tarihlerde yaptığı çalışmalar yayınlanmıştır.

## GÜLTEKİN GÜNGÖR
1933 Tavas (Denizli) doğumludur. Teknik Üniversite Makine Fakültesinin dördüncü sömestresinden devlet sınavı ile Maden Tetkik ve Arama Enstitüsü hesabına Almanya'ya, 1953 yılında maden mühendisliği tahsiline yollanmıştır. Clausthal Teknik Üniversite- MADEN Fakültesini bitiren Gültekin GÜNGÖR, Clausthal'da sualtı sismiği araştırma çalışmalarından MTA Enstitüsü'nün Genel Direktör Yardımcılığı seviyesine kadar bütün idari ve teknik kademelerinde çalışmıştır. Fransa'da Commissariat a L'Energie Atomique tesislerinde, Amerika Birleşik Devletleri'nin muhtelif sondaj şirketlerinde uzun süreli uygulamalı eğitim çalışmalarında bulunmuştur.

MTA'dan sonra TKİ Yönetim Kurulu Üyeliği ve Etibank Genel Müdürlüğü Başdanışmanlığı görevlerini yapan Gültekin GÜNGÖR; Almanca, Fransızca ve İngilizce lisanlarına vakıf olup, evlidir. Madencilik mecmuasında yayınlanmış birkaç etüdü bulunmaktadır.

## MAHMUT ŞÜKRÜ GÖK
1927 Gülnar doğumlu, Maden Tetkik ve Arama (MTA) Enstitüsü'nün açtığı sınavı kazanarak Zonguldak Maden Teknisyen Okulundan (1945-49) Maden Teknisyeni, Ereğli Kömürleri İşletmesi (EKİ) Müessesesinde çalışırken (1954-55) Zonguldak Maden Teknik Okulundan Maden Mühendisi ve devlet sınavı ile 1957 yılında Etibank, daha sonra Türkiye Kömür İşletmesi Kurumu (TKİ) hesabına gönderildiği B.Almanya'da Clausthal Teknik Üniversitesinden 1960 yılında Maden Yüksek Mühendisi olarak mezun oldu.

Tahsilleri sırasında EKİ Müessesesinin bütün bölgelerinde, Almanya'da Erzberghau Salzgitter A.G., Burbach Kaliwerke A.G.,Bayerische Berg-Hütte und Salzwarge A.G. ocaklarında çeşitli çalışmalar ve araştırmalar yapmış ve diploma projesini Ruhr Kömür havzasında hazırlamıştır. Ekim 1971'e kadar EKİ Müessesesinde çeşitli görevlerde(1966-1971) ve Almanya'da  WEDAG  ve Unterharzer Berg und Hüttenwerke GmbH firmalarında da araştırma mühendisi olarak çalışmıştır.

Daha sonra T.C. Başbakanlık Yüksek Denetleme Kurulunda Denetçi, Baş Denetçi ve üyelik görevlerinde bulunmuş ve 1 Temmuz 1992'de emekli olmuştur. Öğretim görevlisi olarak EKİ İnsan Gücü Eğitim Müdürlüğü,Maden Başçavuş kurslarında (1963-1967) "Maden İşletme", Hacettepe Üniversitesi Yerbilimleri Fakültesi Maden Müh. Bölümünde(1974-79) "Cevher İşletme  Planlaması" ve "İşletme Projeleri" dersleri de vermiştir.

Evli ve üç çocuk babası olan Mahmut Şükrü GÖK, Almanca ve İngilizce bilmektedir. EKİ Müessesi'ne ait çeşitli konularda 16 adet etüdü vardır. Madencilik Mecmuasında 3. Türkiye Jeoloji Kurumu Bülteninde 1 çalışması ile Türkiye 3. Kömür Kongresi kitabında 1 tebliği yayınlanmıştır. Teknoloji Beyaz Nokta Vakfı Duyarlık Grubu başkanı olarak bu vakıfta da çalışmalar yapmaktadır.

